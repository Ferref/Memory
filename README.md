## Projekt - Memory

Általános instrukciók

A projekt feladatokat csapatban kell kidolgozni. A cél egy webes alkalmazás fejlesztése, amelyben csak a kliens oldali részt kell elkészíteni. A projektet HTML, CSS és JavaScript (jQuery) nyelveken kell elkészíteni. Az alkalmazásnak teljesen kliens oldalinak kell lenni, nem tartalmazhat szerver oldali kódot.

Határidőre be kell adni

    az alkalmazás forráskódja és a futtatáshoz szükséges minden fájl,
    felhasználói dokumentáció pdf formátumban

A projektre legfeljebb 45 pontot lehet kapni (Csapattagok száma szorozva 15 ponttal. Eltérő csapatlétszámnál értelemszerűen változik a maximális pontszám). A projekt leadásakor a csapatnak meg kell adni a pontok elosztási arányát, azaz, hogy a kapott pontokat az egyes csapattagok között milyen arányban osztják szét.

A feladatok leírása csak egy váz, javaslat. Az alkalmazást a csapatoknak kell pontosan kidolgozni. Az alkalmazásnak tartalmaznia kell a témához tartozó nyilvánvaló funkciókat, ezen felül a csapat határozza meg, hogy mivel bővíti az alkalmazást.

A projektmunka célja a csapatban "termék" fejlesztése. Azaz nem a forráskódot értékelem, hanem az alkalmazás átgondoltságát, kidolgozottságát, helyességét.

Értékelési szempontok

    komplexitás - 10 pont
    helyesség - 10 pont
    felhasználó-barátság - 5 pont
    arculat - 10 pont
    dokumentáció - 5 pont
    prezentáció - 5 pont

(A pontszámok arányosan változnak nem 3 fős csapat esetén)

Memory

Klasszikus memória játék. Az alkalmazás helyezi el véletlenszerűen a kártyákat. Felügyeli, hogy a játékos csak megfelelő műveleteket hajthat végre. Ellenőrzi és értékeli, ha a játék véget ér.
